%\thispagestyle{empty}
%\pagestyle{plain}

\setlength{\parskip}{1.5ex plus 0.2ex minus 0.2ex}

\large

%\setcounter{section}{-1}
\section*{Forord}
I 1990 udgav Eckhard Bick første udgave af \emph{Esperanto-Dansk Ordbog}, som var en længe savnet opdatering
af L.~Friis og P.~Freys ordbog fra 1938, og anden udgave af den kom i 1997. I mellemtiden
var den modsatte retning kun dækket af H.~\&~E.~Grønborgs \emph{Dansk-Esperanto Ordbog} fra 1949, som
for længst er udsolgt. I starten af 2006 besluttede Esperantoforeningen for Danmark derfor at udgive
en ny. Der blev nedsat en arbejdsgruppe, der havde Ileana Schrøder som tovholder. Databasen
blev opbygget og vedligeholdt af Regin Larsen, og Jens S. Larsen er hovedansvarlig for indholdet.
 
Denne ordbog bygger på Eckhard Bicks arbejde, og tager udgangspunkt i
en dansk-esperanto maskinoversættelsesordbog på nu 36.000 ord, der blev
udvidet med en automatisk ``omvendt''
version af hans esperanto-dansk ordbog (udgivet af forlaget Mnemo).
Manglende danske ord blev desuden hentet fra leksikonnet i
DanGram-systemet, som er et sprogteknologisk produkt Eckhard Bick har
udarbejdet for Syddansk Universitet og sit sprogteknologifirma
GrammarSoft. Desuden tilføjede han et hyppighedstal til hvert ord, så vi
havde et kriterium til at udelade de mere sjældne ord og ordforbindelser.
 
Udover Bicks og Grønborgs ordbøger har vores vigtigste kilder været Ebbe Vilborgs \emph{Svensk-Esperanto
Ordbok} fra 1992 og den etsprogede \emph{Plena Ilustrita Vortaro} (2. udgave 2005), der delvis
findes på nettet i form af \emph{Reta Vortaro}. Blandt de etsprogede danske ordbøger bør fremhæves \emph{Den
Danske Ordbog} og de øvrige redskaber på \emph{sproget.dk}. Derudover har vi brugt mange rent netbaserede
kilder af yderst varierende kvalitet. Blandt disse bør, foruden Wikipedia og Google, særligt
nævnes medlem af Akademio de Esperanto Bertil Wennergrens hjemmeside og de parallelle versioner
på dansk og esperanto af  Biblen, H.C.~Andersens eventyr og den europæiske forfatningstraktat.

For at kunne navigere mellem de mange netordbøger til esperanto fra de nationale sprog (lige
fra norsk, tysk, hollandsk og spansk til russisk og kinesisk) er der anvendt adskillige mangesprogede
netordbøger. De vigtigste af disse er tyske \emph{LEO}, danske Gyldendals ``røde ordbøger'' samt den
amerikanske \emph{Websters Online Dictionary}, der også dækker esperanto.

Denne ordbog kan naturligvis også konsulteres på nettet. På hjemmesiden \url{esperanto.dk} er
der et link, hvor man også kan komme med forslag til nye ord og flere og bedre oversættelser.

\begin{flushright}
\emph{København, januar 2010}
\end{flushright}

	
\newpage

\mbox{}

\newpage

\section*{Brugsvejledning}

I denne ordbog angives de \textbf{transitive} udsagnsord på esperanto med [tr] og de \textbf{intransitive} med~[itr]. Derudover bruges kun forkortelser der er gængse i dansk, og som derfor kan slås op i selve ordbogen. En \textbf{bølge} ( \T~) inde i den enkelte artikel betegner gentagelse af opslagsordet. Forskellige betydninger er adskilt med semikolon. Der er forklaringer i parentes, men de er generelt udeladt i afledninger (sammenlign f.eks.\ streng, strenghed). Gradsforskelle er adskilt med komma (inde i et udtryk med skråstreg), sådan at det mest beskedne eller mest almindelige udtryk står først. \textbf{Lighedstegn} ( = ) bruges dels foran forklaring på forkortelser, dels hvor der er særlig vigtig forskel mellem de enkelte oversættelser. \textbf{Lydord og udråbsord} er markeret med et udråbstegn ( ! ). En pil ( $\to$ ) betyder ``se'', en bølgepil ( $\leadsto$ ) betyder ``se også''.

   En så intuitiv opbygning af ordbogen har kun kunnet lade sig gøre fordi esperanto er lagt an på at være så let som muligt at lære som andetsprog. Blandt andet har de vigtigste ordklasser hver deres egen endelse: alle \textbf{navneord} ender på \emph{-o}, \textbf{tillægsord} på \emph{-a}, \textbf{biord} på \emph{-e} og \textbf{udsagnsord} i navnemåde på \emph{-i}. I princippet kan man lære det grammatiske resumé som findes bagerst i denne ordbog udenad og straks gå i gang med at oversætte tekster fra dansk til esperanto. De fleste vil dog nok foretrække først at gennemgå et begynderkursus, f.eks.\ et af dem på hjemmesiden \url{lernu.net} eller \emph{Esperanto -- den direkte metode} af Stano Mar\u{c}ek, som kan fås hos Esperantoforeningens bogsalg.


\setlength{\textheight}{7.4in}
\newpage